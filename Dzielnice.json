
[
  {
   
    "name": "Północ",
    "population": "28480",
    "urlAvatar": "http://www.panoramajury.pl/foto/large/3269962def7158344b38ad12586b386f1ba8bbDJI_0291.jpg",
    "description" : "Dzielnica Północ w Częstochowie jest uważana przez mieszkańców za najbardziej zieloną dzielnicę miasta i jest najludniejszą dzielnicą Częstochowy. Powstała w latach 70. i 80. XX wieku, a głównymi osiami komunikacyjnymi są al. Wyzwolenia i ul. Fieldorfa-Nila. W okresie PRL-u była nazywana Osiedlem Manifestu Lipcowego. Północ dominuje zabudową wielorodzinną, głównie w postaci czteropiętrowych bloków i wieżowców. Na nowo adaptowanych terenach na granicach dzielnicy coraz szybciej rozwija się zabudowa jednorodzinna. Pierwsze prace na terenach przyszłej dzielnicy rozpoczęto w 1977 roku, a budowę pierwszego budynku rozpoczęto 4 listopada 1978 roku. Oficjalnie budowę dzielnicy zakończono w 1987 roku.W 1965 roku Pracownia Częstochowskiego Okręgu Przemysłowego w Częstochowie sporządziła plan przestrzennego zagospodarowania miasta, w którym pod budownictwo wielorodzinne przeznaczono tereny wokół dzielnicy Tysiąclecie i Raków-Błeszno oraz w nowej dzielnicy na ok. 30 tys. mieszkańców. W 1980 roku opracowano przestrzenne zagospodarowanie dzielnicy Północ i wykonano projekt zabudowy dzielnicy. Inwestorem była Wojewódzka Dyrekcja Rozbudowy Miast i Osiedli Wiejskich. Dzielnicę podzielono na cztery jednostki, z których każda miała posiadać szkołę, sklep, przedszkole i pocztę, zaplanowano też wspólne centrum handlowo–usługowe i linię tramwajową. Zwyczajowo granicą między Północą a dzielnicą Tysiąclecie jest Promenada Czesława Niemena, aleja spacerowa o długości 1700 m, wiodąca od ul. Kiedrzyńskiej przez Park Osiedlowy do Lasu Aniołowskiego. Promenada przez lata była miejscem wielu imprez kulturalno-rekreacyjnych. Od wschodu Północ graniczy z osiedlem Wyczerpy, a granicę stanowi droga krajowa nr 1."
  },
  {
   
    "name": "Raków",
    "population": "21894",
    "urlAvatar": "http://www.panoramajury.pl/foto/large/366151b4322bfb5b3f43faaedb8804261be180215.jpg",
    "description" : "Raków – dzielnica Częstochowy, położona na południowy wschód od centrum miasta, na lewym brzegu Warty. Od zachodu ograniczona jest drogą krajową nr 91. Graniczy z dzielnicami Błeszno, Wrzosowiak, Ostatni Grosz oraz Zawodzie-Dąbie. Przebiega przez nią linia kolejowa Warszawa Centralna–Katowice (pierwotnie kolej warszawsko-wiedeńska) wraz ze stacją Częstochowa Raków (przez wiele lat noszącą nazwę Częstochowa Błeszno). Przeważa zabudowa wielorodzinna. W 1377 r. książę Władysław Opolczyk nadał braciom o imionach Jaśko i Niczko kuźnicę na terenie wsi Błeszno, nad rzeką Wartą, w miejscu dzisiejszej huty[2]. Sam Raków pierwszy raz wzmiankowano w 1631 r. jako las należący do gruntów miejskich.Losy dzielnicy związane są z położoną nieopodal Hutą Częstochowa. Do lokalizacji zakładu w tym miejscu przyczyniły się: zasoby rud żelaza w okolicach Częstochowy, bliskość kopalń węgla kamiennego w Zagłębiu Dąbrowskim, obfitość taniej siły roboczej, tanie grunty oraz dostęp do kolei Warszawsko-Wiedeńskiej. Grunty rakowskie pod budowę huty Bernard Hantke kupił od Grzegorza Błeszyńskiego w 1895 r., po czym zburzył istniejący w tym miejscu folwark, a mieszkańców wysiedlił na drugą, zachodnią stronę torów kolejowych.Prace budowlane w oparciu o projekty inżynierów Józefa Chlebowskiego, Józefa Chmurskiego i Leopolda Sobańskiego rozpoczęto w 1896 roku, a zakończono w 1902 r. Osią nowego osiedla uczyniono ścieżkę łączącą Błeszno z Dąbiem (ul. Limanowskiego), a także nowo wytyczoną prostopadłą drogę (ul. Okrzei) odchodzącą od traktu łączącego Częstochowę z Siewierzem. Nazwy ulic wprowadzono prawdopodobnie po I wojnie światowej, a po przyłączeniu do Częstochowy zmieniono, by uniknąć dublowania z ulicami w centrum Częstochowy.Osiedle robotnicze Raków zbudowane zostało na przełomie XIX i XX wieku, gdy powstała huta; przeprowadzono wówczas elektryfikację (1904 r.), wybrukowano ulice, zbudowano szkołę i kościół. W tym czasie Raków funkcjonował jako fragment wsi Huta Stara B. W roku 1920 utworzono klub piłkarski Sparta, a w 1921 Racovia (obecnie Raków Częstochowa). W 1928 licząca 7 tys. mieszkańców osada przemysłowa włączona została do miasta na wyraźne żądanie jej mieszkańców.Włączenie do Częstochowy nastąpiło, mimo iż Raków był wówczas nie tylko przemysłowym osiedlem, ale samowystarczalnym miasteczkiem ze sklepami, szkołą, szpitalem, pocztą i parafialną kaplicą. Formalnie osiedle rakowskie należało do gminy Huta Stara, której władzom mieszkańcy Rakowa zarzucali finansowanie inwestycji na terenach wiejskich z płaconych w Rakowie podatków kosztem zaniedbywania samego Rakowa. Z drugiej strony Częstochowa również była zainteresowana przyłączeniem Rakowa. 2 czerwca 1920 r. rada miejska podjęła uchwałę w tej sprawie, domagając się przyłączenia zurbanizowanych osiedli Aniołowa, Błeszna, Boru, Dąbia, Kamienia, Ostatniego Grosza, Rakowa, Stradomia i Zacisza, jednak proces ten był przewlekany przez władze powiatu częstochowskiego. Raków i Dąbie utworzyły dzielnicę numer XI, drugą pod względem liczby zamieszkania po śródmieściu.Gwałtowny rozrost dzielnicy nastąpił po II wojnie światowej, co było odpowiedzią na rozbudowę huty: powstały osiedla Raków I (już w 1949), Raków II i Raków III, w skład których oprócz kilkukondygnacyjnych budynków mieszkalnych weszły szkoły i przedszkola. Wytyczono wówczas socrealistyczną aleję Pokoju, którą od 1959 kursują tramwaje. Do 1971 tramwaj jeździł też ulicą Łukasińskiego. W latach 1968–2000 przy Alei Pokoju mieściło się kino Relax z 590 miejscami. W 2000 r. budynek kina przebudowano na supermarket Leader Price (obecnie Netto). Wzdłuż alei, między rzędami lip, znajduje się ścieżka rowerowa. Niegdyś pełna punktów handlowych i usługowych, aleja Pokoju obecnie podupadła."
  },
  {
   
    "name": "Tysiąclecie",
    "population": "27644",
    "urlAvatar": "http://www.panoramajury.pl/foto/medium/19882.jpg",
    "description" : "Dzielnicę zabudowano blokami w latach 60. XX wieku – dekadzie, w której przypadała tysiączna rocznica chrztu Polski, obchodzona jako Tysiąclecie Państwa Polskiego. Wcześniej nazywana była Zawadami, od nazwiska Karola Zawady (1860–1916), pomologa, do którego należały znajdujące się tu podmiejskie ogrody i pola.Na początku XX wieku na części gruntów Zawada zbudował koszary, wykorzystywane przez rosyjskie 7 i 8 pułk strzelców oraz 2 brygadę strzelców. W II RP stacjonował tu 27 Pułk Piechoty. Podczas II wojny światowej koszary zamieniono na obóz „Nordkaserne” (część stalagu 367), gdzie więziono sowieckich, a potem także włoskich jeńców wojennych (wśród nich był pisarz Giovanni Guareschi). Po wojnie w budynkach mieścił się sowiecki lazaret, a od końca lat 40. XX wieku zajmuje je Politechnika Częstochowska."
  },
  {
    
   
    "name": "Wrzosowiak",
    "population": "27348",
    "urlAvatar": "http://www.panoramajury.pl/foto/large/3131611430056.jpg",
    "description" : "Wrzosowiak (do 1993 Raków-Zachód) – dzielnica Częstochowy, granicząca z dzielnicami: Raków, Ostatni Grosz, Błeszno. Nazwa dzielnicy pochodzi od licznych wrzosów, które porastały te tereny w przeszłości.Pierwsza wzmianka pojawiła się w 1883 i mówiła o Wrzosowskim Lesie. Teren ten zajmował powierzchnię 135 ha. W 1933 przysiółek Wrzosowiak liczył 18 domów. Podczas II wojny światowej stanowił teren działania ruchu oporu. Włączony do miasta etapami – w 1930 i 1952. W 1981 Urząd Miasta podjął decyzję o przygotowaniu terenu pod budowę osiedla Raków-Zachód. Budowę rozpoczęto w 1983, a dwa lata później pierwsze bloki oddano do użytku. W 1993 powrócono do nazwy Wrzosowiak.15 marca 2004 roku Rada Miasta Częstochowy w uchwale w sprawie utworzenia dzielnic oraz nadania im statutów ustaliła nowy podział administracyjny miasta.Ustalony podział jest niezgodny z historycznym. W jego wyniku osiedle mieszkalne Błeszno, wzgórze ostańcowe Błeszno, cmentarz Rakowski, ogródki działkowe Błeszno - Wzgórze znalazły się w granicach dzielnicy Wrzosowiak."
  },
  {
   
    "name": "Lisiniec",
    "population": "9476",
    "urlAvatar": "http://www.panoramajury.pl/foto/medium/6521656b71b0e5d356526695d748bb95684fc31.jpg",
    "description" :"Lisiniec, dawniej Lisieniec – dzielnica Częstochowy położona w zachodniej części miasta, przy Drodze Wojewódzkiej 494 (Częstochowa-Bordzany). Graniczy z dzielnicami Gnaszyn-Kawodrza, Podjasnogórska, Częstochówka-Parkitka i Grabówka. W skład dzielnicy wchodzą także osiedla Wielki Bór i Liszka Górna. Dominuje zabudowa jednorodzinna.Dawniej wieś należąca do paulinów. W czasach panowania pruskiego wieś została przejęta na własność rządową. W 1813 roku wojska rosyjskie spustoszyły wieś. Według skargi włościan zasiewy (zostały) zupełnie zajeżdżone, wytratowane, ziemniaki wszystkie wytargane, ptactwo wybite, łąki wypasione, mieszkańcy pobici i rozpędzeni.Przy ul. Lubuskiej zachował się budynek mieszkalny z XVIII wieku – pozostałość dawnego folwarku paulińskiego. W 1796 roku folwark został odebrany Paulinom przez Prusaków. Po 1864 roku był folwarkiem donacyjnym, przynoszącym korzyści rosyjskim wojskowym. 12 października 1867 roku donację folwarku otrzymał generał Rafał Liprandi, syn znanego generała Pawła Piotrowicza Liprandiego. W 1889 roku folwark liczył 20 włok."
   },
  
  {
   
    "name": "Wyczerpy-Aniołów",
    "population": "9182",
    "urlAvatar": "http://www.panoramajury.pl/foto/large/3611611429754.jpg",
    "description" : "Wyczerpy-Aniołów to dzielnica Częstochowy, zlokalizowana w północno-wschodniej części miasta, po lewej stronie rzeki Warty. Do dzielnicy należą części miasta takie jak: Aniołów, Kamień, Kule, Rząsawa, Wyczerpy Dolne, Wyczerpy Górne oraz Zagajnik.Dzielnica sąsiaduje z Północą (od której oddziela ją Las Aniołowski), Tysiącleciem, Starym Miastem, Zawodziem oraz Mirowem. W 1356 roku król Kazimierz III Wielki wydał przywilej lokacyjny dla wsi Wyczerpy. Z biegiem czasu, w miejscowości wykształcił się podział na Wyczerpy Dolne i Wyczerpy Górne. Przebiegający przez nią trakt z Częstochowy do Warszawy (dzisiaj ulica Warszawska) wyznaczał układ zabudowy. W 1827 roku w obu wsiach znajdowało się łącznie 49 domów, w których mieszkało 332 osób.Intensywny rozwój wsi rozpoczął się pod koniec XIX wieku, głównie za sprawą budowy Kolei Warszawsko-Wiedeńskiej. W 1896 roku na terenie Aniołowa, osiedla należącego do Wyczerp Dolnych, powstały zakłady chemiczne. Rok później w Wyczerpach Dolnych wybudowano hutę szkła kryształowego o nazwie Paulina. Wokół obu zakładów zaczęły rozwijać się osady fabryczne. W tamtym okresie Wyczerpy Dolne były częścią gminy Grabówka, natomiast Wyczerpy Górne należały do gminy Rędziny.Tereny dzisiejszej dzielnicy były stopniowo włączane do Częstochowy. Kamień i Aniołów zostały przyłączone w latach 1928-1930, Wyczerpy Dolne w 1952 roku, natomiast Wyczerpy Górne oraz Rząsawa w 1977 roku.W latach 90. XX wieku Wyczerpy przeszły intensywny rozwój. W tym czasie powstało tu osiedle domów wielorodzinnych oraz kolonia budynków w zabudowie szeregowej."
  },
   
  {
   
    "name": "Zawodzie-Dąbie",
    "population": "8900",
    "urlAvatar": "http://www.panoramajury.pl/foto/medium/3634923236a994e0321fe8893ced539cea9214290.jpg",
    "description" : "Zawodzie-Dąbie to dzielnice Częstochowy, położone na wschodnim brzegu rzeki Warty i nad rzeką Kucelinką. Do dzielnicy, oprócz Zawodzia, należą: Dąbie, Kucelin i Złota Góra. Zawodzie-Dąbie, będąc przedmieściem starej Częstochowy, pełniło funkcję zaplecza rolniczego i ogrodniczego, a przez nie przechodziła droga do Olsztyna.Na Złotej Górze eksploatowano kamień wapienny. W 1884 roku powstała tam fabryka chemiczna. W 1895 roku Zawodzie zostało włączone do Częstochowy. Wówczas zbudowano oczyszczalnię ścieków, betoniarnię oraz wiele domów robotniczych. Po osuszeniu terenów nadwarciańskich w 1913 roku, powstał szpital Towarzystwa Dobroczynności dla Żydów. W 1926 roku wybudowano miejską elektrownię. W latach 20. XX wieku przy szpitalu powstał park im. Narutowicza.W okresie przedwojennym planowano stworzyć na Zawodziu kompleks terenów rekreacyjnych – parków, stadionu, kąpielisk i przystani kajakowej – rozciągających się wzdłuż Warty. Zdołano wybudować jedynie stadion, na którym obecnie odbywają się imprezy kulturalne i żużlowe (Włókniarz Częstochowa).W czasie II wojny światowej na Złotej Górze funkcjonował obóz Warthelager (część stalagu 367) przeznaczony dla jeńców sowieckich.Dziś Zawodzie jest znane przede wszystkim z dużego targowiska, cmentarza żydowskiego, jedynego w Częstochowie aresztu śledczego, Szpitala należącego do Zespołu Szpitali Miejskich oraz nowoczesnego i zmodernizowanego Stadionu Arena Częstochowa, będącego wizytówką tej dzielnicy. Zachodnią część dzielnicy przecina droga krajowa nr 1.Szkoła Podstawowa nr 10 w czasie walk wrześniowych była zajęta przez wojska. Następnie, podczas okupacji hitlerowskiej, przekształcono szkołę na więzienie dla kobiet. W tym miejscu gromadzono także mężczyzn, których wywożono na przymusowe roboty do Niemiec."
  },
   {
   
    "name": "Parkitka ",
    "population": "8637",
    "urlAvatar": "http://www.panoramajury.pl/foto/medium/65452442de2ec9fb5dc43dbf3932d58dcb6308DJI_0058-HDR.jpg",
    "description" :
     "Dzielnica Częstochówka-Parkitka w Częstochowie znajduje się na północnym zachodzie od centrum miasta. To obszar, przez który prowadzą drogi krajowe nr 46 i 43, składa się z dwóch głównych jednostek osadniczych: Częstochówki i Parkitki, choć niekiedy wyodrębnia się również osiedle Słoneczne. Granice dzielnicy wyznaczają ulice: Traugutta, Łódzka, Szajnowicza-Iwanowa, Popiełuszki, 3 Maja, Kubiny, Klasztorna, Wyszyńskiego, Jadwigi, św. Rocha oraz Zakopiańska.Częstochówka-Parkitka usytuowana jest w kotlinie, pomiędzy wzgórzem jasnogórskim a Parkitką. Do 1826 roku była to odrębna miejscowość, położona przy trakcie wieluńskim. Ze względu na swoje położenie przyklasztorne, zajmowała się obsługą paulinów i pielgrzymów. Centralnym punktem jest Rynek Wieluński, przy którym zlokalizowany jest neogotycki kościół pw. Pana Jezusa Konającego z 1906 roku, który powstał na miejscu kaplicy z 1786 roku. Na północ od Rynku, w latach 1949–1956, wzniesiono kościół pw. Podwyższenia Krzyża Świętego z barokowym ołtarzem. Ulica Wieluńska, zwarta zabudową piętrowych kamienic z XIX wieku, późno klasycystycznych i eklektyczno-klasycyzujących, zasługuje na uwagę. W zachodniej części Częstochówki znajduje się cmentarz św. Rocha.W dzielnicy, przy ulicy gen. Wł. Sikorskiego, zlokalizowana jest Komenda Miejska Państwowej Straży Pożarnej w Częstochowie. Na terenie dzielnicy (ul.Rocha 80) działał także klub sportowy KS Częstochówka-Parkitka.Parkitka, część dzielnicy, leży na wzgórzu o tej samej nazwie. Nazwa ta funkcjonuje od XIX wieku. W planach międzywojennych mówiło się już o wykorzystaniu tego terenu do zabudowy, jednak ostateczne decyzje o zabudowie zapadły dopiero w latach 80. XX wieku. W następnej dekadzie wybudowano bloki. Na terenie osiedla znajduje się Wojewódzki Szpital Specjalistyczny im. NMP, który powstał w latach 1982–2000."
  },
   {
   
    "name": "Gnaszyn-Kawodrza ",
    "population": "5364",
    "urlAvatar": "https://bi.im-g.pl/im/84/73/1b/z28784772AMP,Dzielnica-Gnaszyn---Kawodrza.jpg",
    "description" :
     "Gnaszyn-Kawodrza to dzielnica Częstochowy, składająca się z Gnaszyna Dolnego, Gnaszyna Górnego i Kawodrzy Dolnej, położona nad rzeką Stradomką. Znajduje się tu droga krajowa nr 46 i linia kolejowa nr 61 z stacją Częstochowa Gnaszyn. Gnaszyn i Kawodrza, istniejące od XIV wieku, były pierwotnie oddzielnymi miejscowościami. Od 1867 roku należały do gminy Grabówka.W XV wieku w Gnaszynie znajdowały się kopalnie rudy, kuźnica, młyn wodny i staw rybny. Kuźnica została zlikwidowana przed 1573 rokiem, a na jej miejscu w XIX wieku założono wieś. W 1813 roku, wieś została spustoszona przez wojska rosyjskie.Gnaszyn, określany jako kolonia w Słowniku geograficznym Królestwa Polskiego, miał kopalnie rud żelaza i młyn wodny. W XX wieku dzielnica rozwinęła się znacznie, głównie dzięki budowie nowych kopalń rud żelaza i kolei Częstochowa – Herby.Podczas II wojny światowej, Gnaszyn doznał brutalnych represji ze strony Niemców, będących zemstą za zasadzkę na samochód sztabowy. W 1944 Niemcy powiesili dziesięciu zakładników w Gnaszynie Dolnym.Po II wojnie światowej, w Gnaszynie zaczęły działać różne zakłady przemysłowe, w tym Gnaszyńska Manufaktura (później znana jako Wigolen), Gnaszyńska Fabryka Tapet i Papierów Kolorowych oraz Zakłady Ceramiczne.Na terenie dzielnicy w latach 60. XX wieku działało kilkanaście niewielkich kopalń rud żelaza, zatrudniających około 20 tysięcy osób. Na terenie Kawodrzy znajdowały się trzy kopalnie odkrywkowe gliny cegielni: Kawodrza, Anna i Zacisze."
  }
  ]
